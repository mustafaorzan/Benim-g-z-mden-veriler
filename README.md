# Benim gozumden veriler

2020 yılının ilk çeyreğinin sonlarında pandemi ile tanıştım. Okulum normal şartlarda devam ederken bir anda evden çalışmaya döndük. O zamanlar 2. sınıfım ve İstatistik dersi alıyordum. Hocamız bize vize ve final ödevlerini "multiple linear regression" kullanarak veri setlerinden belli veriler çekip bizden model tahminine göre çıktılar istemişti. Hatta bir tanesini hatırlıyorum. NBA oyuncularının istatistik ve genel bilgilerini içeren büyük bir dataset vardı elimizde. Bir sezon içinde, belli bir mevkinin alakalı olan istatistiklerine göre oyuncunun değerini tahmin etme ödevini yapmıştım (Daha doğrusu hocamız öyle istemişti). Ödevi yaparken daha önce satır ve sütunlara doldurduğum istatistikler geldi aklıma.

Football Manager bağımlısı biri olarak kendi çapımda cleansheet yaparak kariyer yaptığım takımın oyunculara ait sezonluk kaç gol kaç asist yaptığını yazıyordum. Bir keresinde "Moneyball" filmini görmüştüm. Gerçek hayatta Amerika'da bir beyzbol takımının oyuncu transfer ederken kullandığı fiyat/performansa dayalı istatistik odaklı bilimsel bir yöntem kullanmışlardı. Ve bu yöntemle gücü hafif konumdayken kendini üst sıralara atan bir takımın bu yöntemle verimli olduğunu beyaz perdeye aktarmışlardı. Sonrasında Moneyball kavramını araştırdığımda futbolda çok az da olsa kullanan kulüplerin olduğu bilgilerine ulaştım. İngiltere'de Liverpool şu an kullanıyor mu bilmiyorum ancak daha öncesinde oyuncu transfer etmek için, bilimsel bir yöntem kullandıklarını biliyordum. Hatta bu yöntemi tasarlamak için satranç ustası olan birini kulüp bünyesine katmışlardı.

Şimdilerde ise Brentford kulübü bu yöntemi kullanmakta. Hem mali açıdan al/sat yaparken kara geçiyorlar, hem de verimlilik açısından sahada iyi performans göstermeye çalışıp iyi neticeler almaya çalışıyorlar. 2020/2021 sezonunda ise İngiltere Championship'ten Premier League'e yükselme başarısı göstermişlerdi. Genelde bu ligde kalmak yükselen takımlar için zordur ve lige uygun bir kadro kurmanız gerekmektedir. Bunun için de mentali, tekniği ve fiziği yerinde olan futbolcu grubu olması gerekiyor. Brentford, yükseldiği ilk sezon mütevazı bir takım kurarak ligi 13. sırada bitirdi. Premier League'e uzun ya da kısa bir aradan sonra yükselen bir ekip için aslında mütevazı bir başarı sayılabilir. 

Tam da bu zamanlarda ben de Football Manager için moneyball araştırması yapıyorken bir kariyer hikayesine ve bir de hazırlanmış cleansheet e denk geldim. Onları tek tek incelediğimde ise kariyerlerinde verim aldıklarını ispatlı bir şekilde gördüm. Genelde Football Manager'de transfer yaparken elinizdeki oyuncudan daha iyi oyuncu almaya çalışırsınız. Genelde transferlerinizin iyi olmasını umut edersiniz. Taktiğiniz ve oyun planınız istikrar sağlamıştır fakat transfer ettiğiniz oyuncu sizin taktiğinize uyumlu olmasına rağmen o oyuncudan verim alamıyorsunuzdur. İşte transfer ederken sadece oyuncu profiline göre değil, mevkilerine bağlı olan istatistiklerine göre de bir kıyaslama yaparak transfer yapabilirsiniz. İşte burada sayısal verileri doğru kullanmaktan çok verileri doğru okumak önemli. Çünkü her istatistik sütununda en tepede olan oyuncu, en iyi oyuncu olmayabilir. Bu da tecrübeye sabittir :) 

Bana ve ben gibi veri bilimine giriş dersini öğretmeye çalışan patika.dev e sonsuz teşekkürler. Sürç-ü lisan ettiysek affola. 

Profil-> app.patika.dev/cataldirect
